# Çocuklar için Güvenli İnternet
OKUL ÖNCESİ DÖNEMDE İNTERNET VE BİLGİSAYAR KULLANIMI VE EVEBEYNLERE DÜŞEN SORUMLULUKLAR
Berkay YILDIRIM
Giriş
Günümüzde hızlı gelişen teknolojilere ve getirilerine bağlı olarak bilgisayar ve internet kullanımı hızla artış gösteriyor. TÜİK Hanehalkı Bilişim Teknolojileri Kullanım Araştırması[1]’na göre evde internet erişim imkanı %90.7’ye ulaştı. İnternetin bu denli yaygınlaşması birçok faydayı beraberinde getirdiği gibi, bilinçli ve kontrollü kullanılmadığı sürece sakıncaları da beraberinde getiriyor. Teknoloji ile doğar doğmaz tanışan, bilgisayar teknolojilerini anadili gibi kavrayıp kullanan dijital yerliler ile teknolojiyi hayatlarına sonradan dahil eden ve teknolojiye ayak uydurmaya çalışan dijital göçmenler arasındaki kuşak farklılığı evebeyn-çocuk ilişkisinde de ortaya çıkıyor. Sağlıklı bilgisayar ve internet kullanımı için evebeynlerin, çocuklarının teknolojiyi nasıl kullanmaları gerektiğini bilmesi, anlaması ve aktarması gerekiyor. 
	Anahtar Kelimeler: Güvenli İnternet Hizmeti, okul öncesi  
Okul Öncesi Dönemle İlgili Temel Bilgiler
Okul öncesi dönem, çocukların gelişimlerinin en hızlı olduğu dönemdir. Bu dönemde çocuklar, her şeyi öğrenmek istedikleri gibi sürekli denemeye de meraklı ve isteklidirler. Bilişsel ve dil gelişiminin çok hızlı olduğu bu dönemde uygun uyaranlar, çocuk gelişiminin desteklenmesinde önemli bir yere sahiptir. Çevrelerini ve evebeynlerini taklit eder ve örnek alırlar.[2] Neyi, ne zaman, ne kadar yapacaklarını evebeynlere bakarak örnek alan çocuklara karşı teknoloji kullanımı konusunda bilinçli yaklaşılmalıdır[3]. Amerikan Psikiatri Derneği (APA) 0-2 yaş grubu çocukların teknolojik aletlerden uzak durmasını, 3-5 yaş arasındaki çocukların günde 1 saat kullanım ile sınırlandırılmasını, 6-18 yaş arasında ise günde 2 saat ile sınırlandırılmasını ve odalarında bu teknolojik aletlerin bulunmamasını öneriyor.[3]
Bilgisayarın ve İnternetin Faydaları
Temelde bilgisayar kullanımı, öğrenilenlerin pekiştirilmesi, problem çözme yeteneğinin gelişmesi, ilgi alanları edinilmesi, hızlı karar verebilme, strateji geliştirme, analiz yapabilme, el-göz-zihin koordinasyonunu hızlandırma, kendini ifade edebilme özgürlüğü, üreticilik, yaratıcılık, tasarım yapabilme gibi konularda gelişime katkı sağlar. 
Bilgisayarın ve İnternetin Zararları ve İnternetteki Tehlikeler
Bilinçli kullanılmadığı takdirde bilgisayar ve internet pek çok olumsuzluğu da beraberinde getiriyor. Çocuklar keşfetme ve merak dürtülerinin de etkisiyle uygunsuz içeriklerle karşılaşabilirler.  İnternetteki bu olumsuzluklarla karşılaşıldığında internet kullanımını yasaklamak yerine olumsuz durumları engellemek için kontrol mekanizmalarını hayata geçirmeli, olumsuzluklara yol açabilen durumlarla alakalı bilgi sahibi olunmalıdır. Çocuklar kendilerini rahatsız eden, tehdit altında hissettiren içeriklerle karşılaştıklarında ailelerine iletmelilerdir. Bu durumda soğukkanlı olmalısınız. Eğer çok tepki gösterirseniz bu durum tekrarlandığında sizinle paylaşmak istemeyeceklerdir.  
İnternet bağımlılığı, Amerikan Psikiyatri Derneği’ne göre tıpkı kumar bağımlılığı gibi bir hastalık olarak belirlenmiştir. Anne ve babaların ilgisiz davranışları, çocukla iletişim kurmaması, sosyal iletişim eksikliği, onunla oyun oynamaması gibi nedenler internet bağımlılığına yol açabilir. Çocuğunuzda meydana gelen ani değişiklikleri, yeme alışkanlıklarında, okul ve etkinlik başarısında düşüş, belirli web sitesi ve oyunlara takıntılı hale gelme, bilgisayardan uzak durduğunda kaygı ve asabiyet sergiliyorsa bu durumlarda çocuğunuzu yargılamak yerine onu anlamaya çalışın, onunla iletişim kurun, gerekirse bir uzmandan yardım alın. 
Çocuklar izledikleri içeriklerdeki karakterleri gerçek varlıklar gibi algılayabilmektedirler.  Bazı içerikler çocuklar üzerinde psikolojik etkilere yol açarak, korku ve endişe duymalarına neden olabilir. Ayrıca şiddet içerikli çizgi film ve videolar çocukların saldırgan tavırlar sergilemesine yol açabilir. Bu noktada evebeyn olarak çocuğunuzun izlediği içerikleri kontrol etmeli, yaşına uygun olup olmadığına karar vermelisiniz.
İnternetin nasıl doğru kullanılacağını henüz bilmeyen çocuklar pek çok tehlike ile karşı karşıyadır. Uzun süre ve kontrolsüz internet kullanımı ciddi problemlere yol açmaktadır.
Ruhsal etkilerinin yanında uzun süreli ve doğru olmayan kullanım duruş bozuklukları, iskelet-kas sisteminde bozukluklar, bileklerde karpal tünel sendromu gibi olumsuz fiziksel etkiler de oluşturabilmektedir.
Bilgisayar ve İnternetin Zararlarından Korunma Yolları
Evebeynlere bilinçli internet kullanımı konusunda fazlasıyla sorumluluk düşüyor. Okul öncesi dönemde internet ve bilgisayar kullanımının süre ve içerik olarak kontrol altına alınması önem taşımaktadır ve kullanım mutlaka evebeyn gözetiminde olmalıdır. 
İleride olumsuz durumlarla karşılaşmamak için davranışların oluştuğu bu erken yaşlarda belirli kurallar oluşturmanız gerekmektedir. Çocuklar, kurallara uymayı okul öncesi dönemde öğrenirler. Doğru kullanım alışkanlıkları geliştirmeniz, yanlış kullanımın zararlarını bu dönemde anlatmanız gereklidir.[4] Gelecekte çevrimiçi ortamlarda gezinirken, her zaman çocuğunuzun başında olmayacağınızı da düşünürek farkındalık kazandırmalısınız. Evebeynlerin dikkat etmesi gereken ve uygulayabileceği belirli uygulamalar şunlardır:
•	Çocuğunuzun internete bağlı olduğu cihaz rahatlıkla gözlemlenebilecek konumda olmalıdır. 
•	Evebeynler, çocuğun kullandığı teknolojiler hakkında bilgi sahibi olmalı, gerekirse kendileri bu teknolojileri deneyimlemelidir. 
•	Çocuğunuzun izlediği videolar, oynadığı oyunlar hakkında bilgi sahibi olmalısınız. Gerekirse bu oyunları kendiniz de oynayarak korku ve şiddet içeriğine sahip olup olmadığını öğrenmelisiniz.
•	Okul öncesi dönemde internet, mutlaka evebeyn gözetiminde olmalıdır.
•	İnternet kullanımı sınırlı olmalı, bilgisayar kullanımı 1-2 saati aşmamalıdır.
•	Sağlıklı gelişim için diğer etkinliklere de vakit ayrılmalıdır. Okul öncesi dönem çocukları oyun çocuklarıdır. Evebeyn olarak çocuklar için oyun kurmalı, onlarla oyunlar oynamalı, birlikte vakit geçirmelisiniz. Hareket etmek, oyunlar oynamak en az internet kadar ilgi çekici olacaktır.
•	Çocuklar kendi akranlarıyla vakit geçirmeli, sosyalleşmeleri sağlanmalıdır.
•	Teknolojiyi bakıcı olarak görmeyin. Bu, çocuğunuzun teknoloji bağımlısı olma ihtimalini arttıracaktır. Gerçek hayat oyunları ve hareket halinde olmak, sosyal, fiziksel ve psikolojik gelişime katkısı olan olgulardır. İnternetin ve teknolojinin bu gelişimlere olan katkısı görece daha azdır. Teknolojiden ziyade, açık hava oyunlarını, el işi faaliyetlerini, okumayı, dans etmeyi, teşvik edin. 
•	Çocuk dostu ve evebeyn kontrol araçlarına sahip arama motorları kullanılmalıdır.
•	Çocuğunuz için güvenli siteler listesi oluşturarak bu sitelerde vakit geçirmesini sağlayabilirsiniz.
•	Çocuklarınızla internette ne yaptığı ve neden yaptığı hakkında konuşmalısınız. Ona izlediği videolar veya oynadığı oyunların neler hissettirdiğini sorarak bilgi sahibi olmalısınız.
•	Telefonunuza ve tabletinize şifre koyarak istemediğiniz saatlerde bu aletlere erişim imkanını kısıtlayabilirsiniz.
•	Teknolojiyi ödül-ceza aracı olarak kullanmayın. İyi bir davranış sergilediğinde kullanım süresini arttırma veya kötü bir davranış karşısında daha az vakit geçirmesini istemeyin. Belirlediğiniz kullanım saatlerinde esneme uygulamayın.
•	Güncel antivirüs yazılımlarına, açık bir güvenlik duvarına sahip olduğunuzdan emin olun. Teknolojik cihazınızdaki zararlı yazılımlar çocuğunuzun görmesini istemediğiniz uygunsuz içeriklerle karşılaşmasına sebep olabilir.
•	İnterneti sadece bir oyun aracı olarak görmemeli, eğitsel içerikleri de kullanmalısınız. Bu konuda çocuğunuzu eğitmeli ve teşvik etmelisiniz.
•	Bilgisayar aktif ve sosyal deneyimlerin yerine geçmemeli, çocuğunuzun “en iyi arkadaş”ı haline gelmemelidir.
Güvenli İnternet Araçları
	Güvenli İnternet Hizmeti
	Bilgi Teknolojileri ve İletişim Kurumu tarafından 22/11/2011 yılından itibaren ücretsiz olarak sunulmakta  olan Güvenli İnternet Hizmeti (GİH)[5]’ten faydalanabilirsiniz. Bu hizmetle aileler, internetin olumsuz içeriklerinden olan pornografik sitelerden, uyuşturucu ticareti yapan sitelerden, şiddet içeren sitelerden, ırkçılık ve nefret suçları üzerine yayın yapan sitelerden, suç işlemeyi anlatan sitelerden, terör propagandası yapan sitelerden , dolandırıcılık sitelerinden talebe bağlı ve ücretsiz olarak korunma imkanına sahip olmaktadırlar. 
YouTube Kısıtlı Mod
Çocuğunuzun karşılaşmasını istemediğiniz yetişkin içeriği engeller.
	Aşamalar;
	1-Sağ en üstte bulunan profil fotoğrafı ikonuna tıklayın.
	2-Açılan menüde en aşağıdaki seçenek olan “Kısıtlı Mod:Kapalı” seçeneğine tıklayın. 
	3-“Kısıtlı Modu Etkinleştir” yazısının sağındaki ikona tıklayarak etkinleştirin.
Google SafeSearch
Güvenli Arama ile ilgili detaylı bilgi için, https://support.google.com/websearch/answer/510?co=GENIE.Platform%3DDesktop&hl=tr adresini ziyaret edebilirsiniz.
1-iPad ve iPhone için;
	Google Uygulaması
Google > Profil Resmi > Ayarlar > Uygunsuz Sonuçları Gizle > “Güvenli Arama” etkinleştirin.
	Telefon Tarayıcısı
Arama Ayarları > Güvenli Arama Filtreleri > Müstehcen sonuçlara filtre uygula > Kaydet
	Tablet Tarayıcısı
Arama Ayarları > Güvenli Arama Filtreleri > Müstehcen sonuçlara filtre uygula > Kaydet
2-Android için;
	Google Uygulaması
		Google > Ayarlar > Genel > Güvenli Arama 
	Telefon Tarayıcısı
Arama Ayarları > Güvenli Arama Filtreleri > Müstehcen sonuçlara filtre uygula > Kaydet
	Tablet Tarayıcısı
	Arama Ayarları > Güvenli Arama Filtreleri > Müstehcen sonuçlara filtre uygula > Kaydet
3-Bilgisayar için;
	https://www.google.com/preferences adresine gidin. En üstte yer alan Güvenli arama filtreleri seçeneğinde yer alan “Güvenli Arama’yı etkinleştir” kutucuğunu işaretleyin. Sayfanın altındaki “Kaydet” butonuna tıklayın.
Google Family Link(Android)
Cihazınızdan denetimleri ve ekran süresi sınırlarını uzaktan ayarlayabilirsiniz. Başlamak için Google Play Store’a girerek Google Family Link'i arayın. (Dikkat!) Bu uygulamayı kullanırken çocuğunuzun üzerinde baskıcı olmamaya, belirli bir yaşa ulaştıktan sonra kendi tercihlerinin oluşmasına ve kontrolü gevşetmeye özen göstermenizi umarım.
Dikkat etmeniz gereken bir başka husus ise, belirli bir yaşın altında oturum açmış kullanıcılar için bu uygulama varsayılan olarak açık olacaktır. Yalnızca evebeynler güvenli arama ayarını kapatabileceği için cihazın varsayılan hesabını kendi hesabınız yapmalısınız. Teknolojiye uzaksanız uygulama kurulumu ve ayarları için mutlaka bilgili bir kişiden yardım istemelisiniz.
iPhone Evebeyn Denetimleri
Belirli içeriği ve uygulamaları kısıtlayın ve ekran süresi sınırlarını belirleyin. Çocuğunuzun kendi iPhone'u varsa, telefonunuzun Ekran Süresi ayarlarıyla çocuğunuzun cihazını “ailenize” ekleyin. Oradan devamla, bir cihazı paylaşsanız bile, çeşitli denetimler ayarlayabilirsiniz.
Sosyal Ağ Gizlilik Ayarları
Çocuğunuzun etkinliğini ve bilgilerini sadece arkadaşları ile sınırlı tutun ve onları kimlerin takip edebileceğini kontrol edin. Kimin çocuğunuzu bulabileceğini ayarlamak için çocuğunuzun sosyal ağ hesap ayarlarını kontrol edin.


























KAYNAKLAR
[1] - https://data.tuik.gov.tr/Bulten/Index?p=Hanehalki-Bilisim-Teknolojileri-(BT)-Kullanim-Arastirmasi-2020-33679
[2] - http://web.firat.edu.tr/icits2011/papers/27633.pdf
[3] - https://dergipark.org.tr/tr/download/article-file/371866
[4] - https://orgm.meb.gov.tr/meb_iys_dosyalar/2020_11/13161014_OKULOYNCESIY_VELIY.pdf
[5] - https://mskmerc.wordpress.com/2016/10/10/okul-oncesi-donemde-internet-kullanimi/
[6] - https://www.mcafee.com/tr-tr/parental-controls.html
[7] - https://support.google.com/websearch/answer/510?co=GENIE.Platform%3DDesktop&hl=tr
[8]- https://www.turktelekomguvenlik.com/guvenlik/bireysel/5-7-yas-arasi-cocuklar-icin-tavsiyeler
[9] - https://www.siberay.com/ebeveyn-kontrolu
[10] - http://centralhospital.com/Haberler/cocuklarda-internet-kullanimina-dikkat!/
[11] - https://orgm.meb.gov.tr/meb_iys_dosyalar/2019_12/25154235_GUVENLY_YNTERNET_KULANIMI.pdf


